電器之迷思🤔
話說其實都知道，加拿大電壓同香港電壓唔同，加拿大係110-120v，而香港係220v。所以香港用緊啲電器大部份都用唔返。（除左係國際電壓頭）。買個大伙數嘅變壓器又要成HKD7XX一個，加上電器運送途中又唔知會唔會壞喎 (PS 有網友話個變壓器用左3-4次就壞左)，感覺唔係好值。唉！我個蒸焗爐、UV機、打蛋器、和麵機咁就BYEBYE了。

不過！冇嘢阻止到我買嘢嘅慾望，事在人為架啫（奸笑），教主大人(即係我老公) 俾咗啲啟示我。台灣電壓110v，日本電壓100v。意味住係台灣／日本買嘅電器都可以係加拿大用。咁選擇就多好多喇。不過記得計埋運費，otherwise可能仲貴過係加拿大買。
但我真係唔識電壓嘅嘢，好多人話日本電器係加拿大都用到，係冇問題。但我成日有個問題，差10v係咪唔會搞到個電器燒架？
by the way講買嘢就真係冇嘢難到我。等我分享吓我有咩電器想買
⭐️電視盒子 (有谷友介紹EV PAD 同安博盒子) (依個一定係係香港買)
⭐️電熱水煲（本人心儀象印，長期恆溫果種）walmart都有得買
⭐️電飯煲 (呢個仲諗緊係加拿大買定係香港買定過去，因為其實價錢唔係差太多，但如果買台灣／日本款咁就會多好多選擇)
⭐️蒸焗爐 (呢個一定係去到先買，因為有保養，同埋價錢唔貴)
⭐️mixer (其實一直好想要廚師機，但發覺原來加拿大係冇呢D ALL-IN-ONE嘅電器，有啲mixer都可以配啲配件，但係冇香港啲廚師機咁好)
⭐️Bruno 多用途電熱鍋 (呢個想買好耐架喇，又可以拎黎打邊爐，你知啦，Winnipeg咁凍，點可以唔打邊爐呢)
⭐️Air fryer (呢個又係心思思想試，不過priority低好多，可能等我同老公都搵到工先會買嚕)
⭐️Blender / food processor (碎食物機) (本身屋企果個壞左好耐，好唔方便，依家終於有藉口買了。)
⭐️加濕機 (去到加拿大先買。加拿大冬天因為成日開暖氣，會好乾，所以一定要買)
⭐️printer (交功課用)
⭐️電視

暫時係咁多，如果俾我老公睇到個LIST，又俾佢話了🙊🙊🙊
題外話, Walmart、bestbuy、ikea、amazon 都有得上網買, 可以去睇下格下價先，再決定係邊買。仲可以睇定啲傢俬，咁係１４日隔離期間揀定，一租到樓就俾錢買送貨。Perfect ～
https://www.walmart.ca/
https://www.bestbuy.ca/en-ca
https://www.ikea.com/ca/en/
https://www.amazon.ca
https://www.wayfair.ca/
